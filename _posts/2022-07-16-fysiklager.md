---
layout: post
title:  "Fysik- och Astronomiläger 2022"
date:   2022-07-16
---
**Är du en gymnasieelev som gillar fysik och astronomi? Se hit!**

I höst är det dags för Sveriges första fysik- och astronomiläger med fokus på träning inför tävlingar som Wallenbergs Fysikpris och Astronomiolympiaden! Torsdag den 29:e september 2022 går lägret av stapeln på Chalmers i Göteborg. Lägret avslutas söndag den 2:a oktober. Kanske blir du Sveriges nästa representant i den Internationella Fysikolympiaden eller Astronomiolympiaden?

Lägret riktar sig till intresserade och ambitiösa gymnasieelever, främst de som går naturvetenskaps- eller teknikprogrammet, och inga förkunskaper utöver en första gymnasiekurs i fysik eller motsvarande förväntas. I programmet ingår bland annat föreläsningar, laborationer, räkneövningar, lektionspass och mycket sociala aktiviteter!

Förvänta dig att lära dig mer om allt ifrån stjärnors livscykler till Lagrangemekanik, elektromagnetism och kvantfysik!

Deltagaravgiften är 950 kr. I anmälningsavgiften ingår mat, boende och samtliga resor under programmets gång. Deltagare ansvarar själva för resa till och från Göteborg C.
_Tips: gymnasieskolor kan ofta sponsra deltagaravgiften, så hör med din skola!_

Mer information om lägret och anmälan finns i vår
[inbjudan](/assets/even_invites/20220716_inbjudan_fysik_astronomilager.pdf). Anmäl dig på:
https://forms.gle/BGQ3tNCrWgQC4fXMA

Begränsat antal platser, först till kvarn gäller. Anmälan stänger när alla platser är fyllda, men senast den 31:a augusti.

Lägret anordnas i samarbete med Svenska Fysikersamfundet, Astronomisk Ungdom och Ung Vetenskapssport.
