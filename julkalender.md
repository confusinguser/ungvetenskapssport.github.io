---
layout: page
title: Julkalendern
id: julkalender
---

Här publicerar vi ett problem varje dag under december 2022! Du kan också hitta problemen i vår story på [instagram](https://www.instagram.com/ungvetenskapssport/).

### Lucka 1
Milly multiplicerar alla tal från 1 till 100 och räknar summan av siffror i produkten. Sen tar hon det resulterande talet och igen beräknar summan av talets siffror. Så fortsätter hon tills hon får ett ensiffrigt tal. Vad är det för tal?
<details>
<summary>Visa lösning</summary>
<br>
Produkten av alla tal mellan 1 till 100 kommer att vara delbar med 9. Enligt delbarhetsreglerna kommer ett tal som är delbart med nio att ha en siffersumma som är delbar med nio (försök visa varför!). Det enda ensiffriga talet delbart med nio är nio. Därmed är svaret <strong>9</strong>.
</details>


### Lucka 2
Ta det största tresiffriga talet som har alla tre siffror olika. Ta sen det minsta tresiffriga talet som har alla tre siffror olika. Hur stor är skillnaden?
<details>
<summary>Visa lösning</summary>
<br>
Det största tresiffriga talet som har alla tre siffror olika är 987, och det minsta är 102. Differensen mellan dem blir <strong>885</strong>.
</details>


### Lucka 3
Erik har 3 tal x, y, z. De uppfyller följande:
x<sup>2</sup> +y<sup>2</sup> +z<sup>2</sup> =3
x + y + z =3
Finn alla heltalslösningar. 
<details>
<summary>Visa lösning</summary>
<br>
Varje kvadrat i uttrycket är 0 eller 1, då nästa kvadrat 4 är för stor eftersom summan av tre kvadrater ska bli 3. För att summan av kvadraterna ska bli exakt 3 måste varje kvadrat vara 1. Då är varje variabel 1 eller -1. För att summan av variablerna ska vara 3 måste alla variabler vara 1 och således finns det endast en lösning, x = y = z = <strong>1</strong>.
</details>


### Lucka 4
Hugo tänkte på ett tal, multiplicerade sedan det med 13, strök sista siffran i resultatet, sedan multiplicerade det nya talet med 7, återigen strök sista siffran i resultat och då fick han 21. Vilket tal tänkte Hugo på från början?
<details>
<summary>Visa lösning</summary>
<br>
Vi kan lösa problemet baklänges. Innan sista steget har Hugo ett tal med formen 21A som är produkten av ett annat tal multiplicerat med 7. Det finns två möjligheter, 210 och 217. Vi har alltså ett tal som ser ut som antingen 30B eller 31C som ska var delbart med 13. Den enda möjligheten här är då 312. 312 Dividerad med 13 ger <strong>24</strong>.
</details>



### Lucka 5
Ruth tänkte på tre tal, men berättade inte vilka tal det var. Däremot sade hon vilka olika summor som två av talen kunde bilda: Det var 23, 25 och 28. Vilka tal tänkte Ruth på?
<details>
<summary>Visa lösning</summary>
<br>
Först döper vi talen till a, b och c. Vi får informationen att 23=a+b, 25=a+c, 28=b+c. Adderar vi respektive sidor på alla tre ekvationerna får vi 76=2(a+b+c). Detta säger att två gånger summan av alla tre talen är 76, alltså summan av de tre talen är 38. Vi kan få ut vad varje tal är genom att subtrahera summan av varje par av två tal från summan av alla tre. Därmed får vi talen <strong>10, 13 och 15</strong>.
</details>


### Lucka 6
Det ligger sju kort i en låda. Korten är numrerade från 1 till 7. Först tar Julia upp tre kort. Sen tar Benjamin upp två kort. Det ligger alltså två kort kvar i lådan. Julia säger sedan till Benjamini: ”Jag vet att summan av talen på dina kort är ett jämnt tal.” Vilken summa har talen på Julias kort?
<details>
<summary>Visa lösning</summary>
<br>
Att två av korten summerar till ett jämnt tal betyder att båda är jämna eller att båda är udda. Julia vet alltså att av korten som är kvar i lådan, alla är jämna eller alla är udda. Det finns totalt 4 udda kort och 3 jämna, därmed måste korten i lådan vara udda. Julia har korten 2, 4 och 6, vilket ger summan <strong>12</strong>.
</details>


### Lucka 7
Fido, Ludde, Busen och Rufsen är hundar. Vissa hundar ljuger alltid, andra talar alltid sanning. Fido säger att Ludde ljuger. Ludde säger att Busen ljuger. Busen säger att Ludde ljuger. Rufsen säger att Fido ljuger. Hur många av hundarna ljuger?
<details>
<summary>Visa lösning</summary>
<br>
Om en hund säger att en annan ljuger, så måste de vara en av varje grupp (Kan du visa varför?). Om Fido ljuger, då talar Ludde och Rufsen sanningen och Fido och Busen ljuger. Om Fido däremot talar sanningen, då ljuger Ludde och Rufsen och Fido och Busen talar sanningen. Oavsett är det <strong>2</strong> som ljuger. 
</details>


### Lucka 8
Några barn åt pepparkakor. Var och en åt 7 pepparkakor mindre än alla andra barnen tillsammans. Men varje barn åt ändå upp mer än en pepparkaka. Hur många pepparkakor åt barnen upp?
<details>
<summary>Visa lösning</summary>
<br>
Alla barnen måste ha ätit lika många pepparkakor var. Om ett barn hade ätit x pepparkakor, så betyder det att det totalt hade ätits (x+7)+x (alla andra tillsammans + barnet självt). Om varje barn åt x pepparkakor, och antalet barn var N, så betyder det att 2x+7 = Nx, det vill säga 7 = (N-2)x. Vi vet alltså att x är en delare till 7, och x var minst 2 enligt uppgiften, alltså är x = 7. Det betyder att N-2 är 1, det vill säga antalet barn är 3. Således åt barnen tillsammans <strong>21</strong> pepparkakor.
</details>

### Lucka 9
Vilken är sista siffran i talet 7<sup>207</sup>?
<details>
<summary>Visa lösning</summary>
<br>
Vi betraktar 7<sup>k</sup> för k = 1,2,3,4 … i mod 10. Det ger 7, 9, 3, 1, 7, 9, 3, 1 …
Talserien är cyklisk och vi behöver endast titta på k i mod 4 för att lista ut sista siffran. 207 = 3 + 4*51 vilket ger att sista siffran i 7<sup>207</sup> är <strong>3</strong>.
</details>


### Lucka 10
Ett tal p väljs uniformt slumpmässigt mellan 0 och 1. Sen konstrueras ett mynt sådant att sannolikheten att det landar med krona upp är p. Vad är sannolikheten att få k klave, om slanten singlas 100 gånger?


<details>
<summary>Visa lösning</summary>
<br>
Vi väljer istället 100 tal mellan 0 och 1, vart och ett uniformt. Sen väljer vi talet p uniformt mellan 0 och 1, och så säger vi att de av våra 100 tal som var mindre än p motsvarar en slant som visade krona efter att det singlats. Detta är exakt samma situation som innan (bara att vi “singlade slantarna” innan vi valde p, men ordningen spelar egentligen ingen roll). Men nu har vi valt 101 tal uniformt mellan 0 och 1, varav ett är talet p. Och vi har k kronor exakt om p är det (k+1):te största talet. Men alla positioner som p kan ha i ordningen är lika sannolika, så svaret är <strong>1/101</strong> oberoende av vad k är. 
</details>


### Lucka 11
Tomten borrar ett hål rakt igenom jorden för att underlätta julklappsleveransen och släpper en julklapp som får falla fritt fram och tillbaka. Han kastar en annan julklapp i en omloppsbana precis vid jordytan runt jorden. Hur förhåller sig tiden det tar att skicka julklappen till andra sidan jorden med de två olika sätt? 
<details>
<summary>Visa lösning</summary>
<br>
<img src="../imgs/Julkalender_2022_lucka11.png" width="800"/>
</details>



### Lucka 12
Hugo och Erik är sitter på ett tåg. Båda är berömda matematiker. Hugo vill gissa gamla Eriks tre kusiner är. Eriks första ledtråd är att produkten av deras åldrar är 36. Hugo ber om en ledtråd till. Erik berättar att summan av deras åldrar är lika med antal personer som sitter i vagnen. Hugo lyckas fortfarande inte lista ut svaret. Därför fick han en sista ledtråd: den yngsta kusinen har blåa ögon. Hur gamla är Eriks kusiner?  

<!---

<details>
<summary>Visa lösning</summary>
<br>
Vi tittar först på alla möjliga kombinationer och deras summa: 
<br>
| --- | --- | --- | --- | --- | --- | --- |
|  Tal  | 1, 1, 36 | 1, 2, 18 | 1, 3, 12 | 1, 6, 6  | 2, 2, 9  | 2, 3, 6  |
| Summa |    38    |    21    |    16    |    13    |    13    |    11    |
<br>
Eftersom Hugo inte kunde lista ut åldrarna av att veta summan måste den varit 13, då de andra möjligheterna hade lett direkt till svaret. Sista ledtråden säger att det finns en yngsta kusin, därmed kan det inte vara 2,2,9 och således är kusinerna 1, 6 och <strong>6</strong> år gamla
</details>
-->

### Lucka  13
Om avståndet mellan jorden och solen vore tre gånger så stort, hur mycket skulle solstrålningen som träffar jorden förändras?

<!---

<details>
<summary>Visa lösning</summary>
<br>
Solens strålning utbreder sig som en sfär med area proportionellt mot r<sup>2</sup>. Mängden strålning per ytenhet avtar därmed med r<sup>2</sup>. 3 gånger större avstånd ger därmed <strong>9</strong> gånger mindre strålning.
</details>


### Lucka 14
Kevin vill göra en kopparspiral (solenoid) med radie 1,0 cm, längd 20cm och 10 varv. Hur lång koppartråd behöver Kevin?
<details>
<summary>Visa lösning</summary>
<br>
Veckla ut spiralen och få en rät triangel vars hypotenusa är koppartråden. Basen är 2 x $\pi x r x n och höjden l = 20 cm. Pythagoras sats ger svaret <strong>66</strong>cm. 
</details>


### Lucka 15

<details>
<summary>Visa lösning</summary>
<br>
<strong></strong>
</details>


### Lucka 16

<details>
<summary>Visa lösning</summary>
<br>
<strong></strong>
</details>


### Lucka 8

En triangel har omkretsen 27 cm. Alla sidor har olika heltalsvärden. Hur många trianglar kan du maximalt skapa?
<details>
<summary>Visa lösning</summary>
<br>
<strong></strong>
</details>



### Lucka 

<details>
<summary>Visa lösning</summary>
<br>
<strong></strong>
</details>


-->
