---
layout: page
---

**Lösning Vecka 1**

Vi roterar hela triangeln samt punkten P med 60° runt punkten A, så att B, C och P hamnar på punkterna B’ = C, C’ respektive P’ (se bild). Vi ser direkt att P'P + P’C ≥ PC enligt triangelolikheten. Men P’C = PB eftersom det är bilden av PB efter rotation. Och triangeln APP’ är liksidig eftersom segmentet AP’ är AP roterat 60° kring A, så P’P = PA. Alltså är PA + PB ≥ PC, vilket skulle visas!

Likhet får vi precis om P, P’ och C ligger på en linje, och P’ ligger mellan P och C. I så fall är vinkeln APC = vinkeln APP’, som i sin tur är lika med 60° eftersom APP’ är liksidig. Alltså är vinkeln APC = 60° = vinkeln ABC, så enligt randvinkelsatsen ligger P på omskrivna cirkeln till ABC. P måste dessutom ligga på den korta bågen mellan A och B för att vi ska ha likheten i uppgiften (rita en bild om du är osäker! Det finns lite olika konfigurationer som måste hanteras separat om man ska vara noga.)

<img src="/imgs/veckans_problem_1_sol.png" alt="drawing" width="800"/>

Gå tillbaka till uppgiften [här](/blog/2020/07/04/veckans-problem-1).
